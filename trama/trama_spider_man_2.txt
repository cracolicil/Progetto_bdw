In Spider-man 2, la storia riprende più o meno da dove si era fermata nella pellicola precedente. Peter Parker (Tobey Maguire) ha ormai consacrato la sua vita al servizio della città di New York, ma allo stesso tempo deve fare i conti con i problemi di tutti i giorni. All'inizio del film assistiamo al suo licenziamento, in seguito ad un ritardo nella consegna delle pizze. Peter si ritroverà a non riuscire più a saldare puntualmente l'affitto di casa, a trascurare l'università e a rendersi conto dell'inarrestabile sentimento che prova nei confronti di Mary Jane, sebbene sia consapevole che nel proteggere la città,  le persona a cui vuole bene potrebbe essere messe in grave pericolo. L'inarrestabile spider-man, pieno di poteri pazzeschi, che non riesce neanche a consegnare delle pizze in tempo o ad arrivare in orario allo spettacolo teatrale della donna che ama. Presto scoprirà appunto che le due cose, l'uomo e l'eroe, finiscono inevitabilmente per influenzarsi e scontrarsi. E' arrivato il momento di fare un scelta.